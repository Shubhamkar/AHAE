 
to doston,

hamne education system ke baarein mein kaafi complaints suni hain.

lekin sirf complain karke kaam nahi chalega! hame problem ko solve karnaa hoga !

isee dishaa mein ye website banaayi gayi hain .

pehli baat to yahaan do dikkate hain:

ek, kee schools bahut kuch sikhati hain - science, math, history, language, computers -
lekin is tarah se ye sab tabhi kaam aayengi jab aap us field yaa usse related field of study
mein jaoge. agar aap science kee degree ke liye jaanaa chaahate hain, to aap social
science aur literature padhke apnaa kaafi time waste karoge. agar history padhnaa chaahate
hain, to mathematic padhke apnaa time waste karoge; math padhnaa chaahate hain, tab to,
baaki sab padhke apnaa time waste karoge. haan, kuch cheeje hain jo sabhi ko padhni chaahiye
- isee baat pein, hum dusre mudde par aate hain

 - hum science sikhte hain, lekin scientific method nahin
 - hum history sikhte hain - lekin usse jo ek perspective aanaa chaahiye waha nahi aataa
 - hum adolescent years se related health or sexual education seekhte hain, lekin chup chup ke,
   aur kaafi incomplete - aur hame information to miltee hi hain apne doston se
   - chaahe wo galat hi kyon naa ho
 - aur kuch cheejein to hum seekhte hi nahin hain! - financial education,
interpersonal relationships, khaanaa banaanaa

iss website se mein iss dusri problem ko solve karnaa chahaata hun
- yahaan social science kee moti-moti keetaabe nahin hain - yahaan social science sirf
  100 sawaalon mein cover kiyaa hain!
- yahaan hum science nahi, scientific method padhenge - lekin uske liye math sikhnaa jaroori hain
- yahaan hum history padhenge, lekin ek perspective develop karenge
- yahaan hum finance ke baarein mein bhi seekhenge

ab, ye website in development hain - aur mujhe feedback kee jarurat hain. to, mujhe aashaa
hain kee aap sirf complaints nahin, balki education system naam ki problem ko solve karnaa
chaahate hain. to iss website pe kuch waqt beetaayein, kuch seekhein, aur kuch feedback dein!

aur agar ye website aapko pasand aati hain, to apne parents, dost, uncles, aunties - yaa unke
baccho ke saath jaroor share karein! dhanyawaad
